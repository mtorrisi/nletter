<!DOCTYPE html>
<html lang="it">
<head>
	<meta charset="utf-8" />
	<title>VESPA IN-FORMA</title>
	<link rel="stylesheet" href="stile.css" type="text/css" />
</head>
<body>
<div id="page">
	<div id="header">
		<div id="logo"><img src="images/logo.png"></div>
		<div id="newsletter">Ottobre 2014 - numero 1</div>
	</div>
	<div id="banner">
		<img src="images/art1.jpg">
	</div>
	<div id="content">
		
		<div class="item">
			
			<div class="content-art">
			<div class="titolo">REALTÀ VIRTUALE PER LA VALUTAZIONE E LA RIABILITAZIONE DELLE FUNZIONI COGNITIVE: LA CURA DEL GIOCO </div>
			<div class="author">
				<div class="author-item"><img src="images/icon-author.jpg">Mario Rossi</div>
				<div class="author-item"><img src="images/icon-author.jpg">Mario Bianchi</div>
				<div class="author-item"><img src="images/icon-author.jpg">Rosetta Yellow</div>
				<div class="author-item"><img src="images/icon-author.jpg">Tizio Evergreen</div>
			</div>
			<div class="icon-art">icon social email ......</div>

			<div class="abstract">Negli ultimi anni la realtà virtuale (abbreviato di seguito in RV) è stata applicata con successo nel campo dell'intrattenimento (per es. i videogiochi) e in altri campi (per es. applicazioni militari, mediche etc.). La RV è una "realtà" generata dal computer in cui possiamo interagire con personaggi e oggetti di un ambiente virtuale. Nei più comuni videogiochi, la RV è prodotta su un normale schermo, mentre l'interazione con l'ambiente, i personaggi e gli oggetti virtuali si realizza mediante l'uso di joystick, tastiera, mouse, o speciali guanti che fanno avvertire il contatto fisico con il mondo virtuale. Nei videogiochi che usano moderne console (per es. Nintendo-Wii e Xbox 360) possiamo creare un Avatar, cioè una rappresentazione digitale di noi stessi che opera nell'ambiente virtuale. I nostri movimenti sono rilevati mediante dispositivi elettronici (ad es. un joystick, una speciale telecamera, etc.) e sono riprodotti simultaneamente nel nostro Avatar che opera nel mondo virtuale, facendoci immedesimare nell'azione. Nei videogiochi in RV "immersiva" siamo ancora più immedesimati nell'azione grazie a occhiali o caschi con visori che, quando spostiamo la testa, fanno muovere lo scenario virtuale. Se poi indossiamo guanti e tute speciali che rilevano la posizione e i movimenti del corpo, l'immedesimazione nell'azione dell'Avatar diventa totale. 
 
La RV è stata applicata con successo per la valutazione, l'allenamento o la riabilitazione di funzioni cognitive quali l'attenzione, la memoria, il ragionamento e il linguaggio in pazienti di diversa condizione patologica ed età. Per l'impatto sulla sanità pubblica, di particolare interesse sono le applicazioni sui bambini con ritardo mentale o disturbi del linguaggio e sugli anziani con gravi deficit cognitivi e perdita dell'indipendenza (ad es. demenza di Alzheimer). Per questi pazienti, le procedure tradizionali di valutazione, allenamento o riabilitazione di funzioni cognitive prevedono lo svolgimento di compiti usando “carta e matita” od oggetti di uso quotidiano, sotto la guida di personale specializzato che valuta l'accuratezza del comportamento del paziente. Queste procedure sono abbastanza efficaci ma hanno limiti importanti: non si può registrare semplicemente il tempo di ogni singola risposta, le strategie dell'azione (ad es. si può compiere lo stesso errore per diversi motivi) o le traiettorie del movimento (ad es. si può compiere un atto corretto con traiettorie anormali). Inoltre, si deve raggiungere il presidio sanitario, spesso lontano, e devono essere presenti medici, psicologi o terapisti. La RV promette di superare tutti questi limiti.

Diversi studi hanno mostrato che la RV può essere usata con successo per la valutazione delle funzioni cognitive nei pazienti con deficit dell'apprendimento, del linguaggio e della memoria (Sauzéon et al., 2014; Morganti et al., 2013; Pengas et al., 2012), mentre più raramente è stata usata per allenarle (Marc Hofmann et al., 2003). Rispetto agli studi precedenti il progetto VESPA introduce diverse innovazioni.  La RV di VESPA non richiederà caschi con visori o altri ingombranti dispositivi, usando un avanzato sistema di proiezione multipla e una speciale stanza che immergerà il paziente in un divertente e coinvolgente ambiente virtuale in cui giocare e stimolare i circuiti cerebrali dell'intelligenza, dell'apprendimento o del linguaggio (guanti speciali permetteranno di avvertire il contatto con gli oggetti virtuali). Gli scenari di "gioco" saranno personalizzati e adattati alla patologia cerebrale (ad es. bambini con ritardo mentale o disturbi del linguaggio e anziani con demenza di Alzheimer) e resi più complessi nel corso del programma riabilitativo. Numerosi aspetti della prestazione (accuratezza, tempistica) saranno rilevati e analizzati mediante complesse operazioni matematiche da una rete di potentissimi computer che si chiama DECIDE. DECIDE renderà anche possibile le comunicazioni in videoconferenza tra pazienti, familiari e terapeuti, nel caso che la RV di VESPA sia posta fuori dai presidi sanitari, ad es. scuole e case di riposo. La speranza è che il trattamento di queste gravi malattie con VESPA diventi un "gioco da ragazzi".
</div>
				
			</div>
			
				
		</div>
		
	</div>
	<div id="footer">
		<div id="partner"><img src="images/footer-loghi.jpg"></div>
		<div id="copy"><b>Vespa In-Forma</b><br>via lorem ipsum dolor<br>029938 Catania</div>
	</div>
</div>
</body>
</html>
